# huroutes
Magyar utak vezetésre

Ez a repo tartalmazza a [huroutes](https://sp3eder.github.io/huroutes) weblap forrását, mely weblap elérhető a https://sp3eder.github.io/huroutes címen.

## Hibák

Amennyiben hibákat vagy javaslatokat szeretnél jelezni a tartalommal kapcsolatban, kérlek az ["Issues" tabon](https://github.com/Sp3EdeR/huroutes/issues) nyiss egy [új issuet](https://github.com/Sp3EdeR/huroutes/issues/new) amiben leírod a problémát. A szerkesztők kezelni fogják.

## Szerkesztés

A weblap tartalmát közösségileg szerkesztheti bárki. Ehhez először is szükséges egy GitHub regisztráció. Ezek után vázlatosan:

1. Forkoljuk le [ezt a repót](https://github.com/Sp3EdeR/huroutes), a jobb-felső sarokban lévő Fork gomb/menü alatt. Ezzel egy saját másolathoz jutunk amiben kedvünkre garázdálkodhatunk.
2. A saját forkunkban szerkesszük meg a főoldalt, az index.md filet.
	* Ezt tehetjük akár a GitHub webes felületén is vagy haladók a git program segítségével.
	* Törekedjünk arra, hogy a beírt tartalom tartsa a [GitHub Markdown formátumát](https://guides.github.com/features/mastering-markdown). Illetve szimplán kövessük a már elkészített példákat.
		* Egy útvonal beépülő elkészítéséhez használjuk a [Google Maps](https://www.google.com/maps)-et, azon belül is a főmenüben a "Térkép megosztása vagy beágyazása" menüpont alatt a "Térkép beágyazása" tabon látható kódot.
		* A kimásolt kódban a `width="600"` részt érdemes átírni `width="100%"`-ra, hogy a weblapon szép egyenletes szélességű legyen minden doboz.
	* Minden módosítás után írjunk rövid összefoglalót arról, hogy mit is módosítottunk.
	* Ha nem vagyunk egészen biztosak abban, hogy a módosításunk jól fog kinézni / működni, akkor teszteljük a saját weboldalunkon.
		1. Ehhez a saját repónk beállításaiban görgessünk le a GitHub Pages szekcióra.
		2. Publikáljuk oldalunkat, melyért cserébe kapunk egy weblap címet. (Ezt csak egyszer kell megcsinálni.)
		3. Navigáljunk el a weblapunkra és ellenőrizzük, hogy minden jó-e.
3. Nyissunk egy "pull requestet".
	1. A saját repónkban navigáljunk a "Pull requests" tabra.
	2. Kattintsunk a "New pull request" gombra.
	3. Ellenőrizzük módosításainkat és töltsük ki az információs űrlapot.
	4. Küldjük el a pull requestet.
	
Minden pull requestet megkapnak az oldal szerkesztői. Miután ellenőrzik a módosításokat (és esetlegesen javításokat kérnek hozzá), sikeres esetben elfogadják és beengedik a pull requestet melynek eredményeként rögtön láthatjuk majd a fő weblapon munkánk gyümölcsét.

## Licensz

A repóban található információk és tartalom "közkincs"-ként használhatóak. Tetszőlegesen másolhatóak, szerkeszthetőek a forrás megjelölése nélkül. A tartalomra, annak felhasználhatóságára, helyességére, bármiféle egyéb követelményeire a szerzők NEM vállalnak felelősséget. Mindenki saját felelősségére használja ezeket.

Ezzel együtt a szerkesztők által kért felhasználási mód az lenne - a közösség megtartása érdekében - hogy igyekezzünk visszajuttatni minden hasznos információt a [huroutes oldalra](https://sp3eder.github.io/huroutes) és osszuk tovább ezt, ahol csak lehetséges. Így lesz mindenkinek jó.
